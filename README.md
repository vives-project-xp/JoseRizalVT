# José Rizal Virtual Experience Gent

Dit project ontwikkelt een digitale, interactieve ervaring rond de bestaande José Rizal Guided Walk in Gent, gericht op erfgoedbeleving, educatie en internationale samenwerking.

## Algemeen

José Rizal, Filipijns nationaal held, verbleef in de late 19e eeuw een periode in Gent, waar hij sporen naliet via gebouwen waar hij woonde, studeerde en werkte.Deze historische band vormt een culturele brug tussen Gent en de Filipijnen en biedt kansen voor educatie, erfgoedbeleving en samenwerking tussen hogescholen.

## Doel van het project

- Omzetten van de fysieke José Rizal stadswandeling in Gent naar een volledig gevirtualiseerde tour die zowel op locatie als op afstand beleefd kan worden. 
- Aanbieden van historische context via storytelling, interactieve elementen en multimedia (tekst, audio, video, 360°-beelden, virtuele omgevingen).
- Ontwikkelen van een educatieve game voor jonge Filipijnse jeugd rond het leven, de ideeën en thema’s uit het leven van José Rizal (studies, reizen, vrijheid, identiteit). 
- Realiseren van een internationaal samenwerkingsproject met een Filipijnse hogeschool voor de visuele en artistieke uitwerking. 

## Belangrijkste onderdelen

### 1. Virtuele tour

- Selectie van Gentse gebouwen en locaties gelinkt aan José Rizal.
- Virtualisatie via 360°-fotografie, virtuele reconstructies of een hybride aanpak.
- Web-based tour (optioneel met VR), toegankelijk op browser en mobiel, met aandacht voor performance en laadtijden.

### 2. Interactiviteit en storytelling

- Klikbare hotspots met tekst, audio of video. 
- Narratieve verhaallijnen rond Rizals leven en keuzes die het verloop van de tour beïnvloeden.
- Quizvragen of mini-opdrachten per locatie om actieve betrokkenheid en begrip van de historische context te verhogen. 

### 3. Educatieve game

- Doelgroep: jonge Filipijnse jeugd.
- Mogelijke vormen: avonturenspel met verhaallijn, puzzels, quizmechanieken, mini-games rondom historische thema’s.
- Focus op: educatief én speels, cultureel sensitieve representatie, eenvoudige gameplay en duidelijke feedback.

### 4. Visuele uitwerking & internationale samenwerking

- Samenwerking met studenten van de José Rizal University (of andere Filipijnse hogeschool) voor grafische stijl, illustraties, character design (bv. jonge José Rizal), omgevingen, assets en animaties.
- Online overlegmomenten, duidelijke taakverdeling, versiebeheer en gedeelde tools.  
- Respect voor historische en culturele correctheid en aandacht voor interculturele communicatie. 

## Team en profiel

- Teamgrootte: 5 studenten (fase 1 en 2). 
- Relevante competenties (minstens 3 per student):  
  - Multimedia & digitale storytelling  
  - 3D, grafisch ontwerp of visualisatie  
  - Programmeren (games/ interactieve toepassingen)  
  - Project- en teamwerking  
  - Interculturele communicatie  
  - Creatief en conceptueel denken (historische inhoud vertalen naar speelse, digitale beleving)

## Product owner

- Product owner: Pedro Calleeuw.
